## PREMIERA ÎN ROMÂNIA A FILMULUI DOCUMENTAR THE DROPBOX  - "CUTIA PENTRU LĂSAT BEBELUȘI"

Documentarul realizat de Focus on the Family și Kindred Image, surprinde povestea familiei pastorului Lee din Corea de Sud care, într-un mod inedit, a salvat viețile a sute de nou născuți abandonați. 

Totul a început cu cel de al doilea copil, care s-a născut cu malformații extrem de grave, medici neacordându-i nici o șansă. Dar, timp de 26 de ani pastorul Lee și soția lui și-au îngrijit copilul, dând dovadă de dragoste, sacrificiu și răbdare. Miracolul este că dragostea pentru fiul lor le-a deschis inima și casa și pentru zeci de alți copii abandonați din cauza dizabilităților.  

Vestea că există o persoană care are grijă de copiii pe care nimeni nu îi dorește, a fost un motiv destul de puternic pentru câteva mame să își lase copiii proaspăt născuți pe pragul casei pastorului, în speranța că se va îngriji de ei într-un mod în care ele nu ar putea. Speriat că frigul de afară ar fi putut fi fatal bebelușilor abandonați, pastorul Lee decurge la un sistem inedit: cutia pentru lăsat bebeluși. Acest sistem, deși a fost mult discutat în societatea coreeană, reprezintă pentru mamele aflate în situații limită o alternativă la abandonul pe stradă. Deoarece abandonul nou născuților este foarte frecvent în Corea de Sud, în 2013, 224 de copii au fost găsiți abandonați doar în centrul orașului Seul, pastorul este conștient că fără această barcă de salvare mulți nou născuți ar muri pe străzile orașului. 

Documntarul The Dropbox este o poveste reală despre iubirea de semeni, despre familie și despre speranță. 

Prima difuzare a filmului a avut loc la cinema Mărăști în data 14 martie 2018, iar cea de a doua a avut loc în data de 21 martie 2018, la Cinema Dacia. 
