Asociația Clujul pentru Viață are drept scop promovarea culturii vieții și educarea societății cu privire la valoarea vieții umane din momentul concepției și până la încetarea ei naturală. Pentru îndeplinirea acestui scop, Asociația își desfășoară programe de educație pentru integritate sexuală: prevenirea sarcinilor în perioada adolescenței, a infecțiilor cu transmitere sexuală, și a relațiilor romantice eșuate care se pot solda cu traume în plan emoțional. Pe lângă aceasta Asociația Clujul pentru Viață este implicată ca și partener în organizarea mai multor evenimente destinate părinților sau viitorilor părinți și campanii sociale cum ar fi: Marșul pentru Viață sau 40 de Zile pentru Viață. De asemenea, cu ajutorul comunității de oameni care împărtășesc cauza asociației, Clujul pentru Viață sprijină mame care au renunțat la avort și care se află în situații dificile. 